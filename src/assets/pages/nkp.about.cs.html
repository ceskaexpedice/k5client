<h5>Vítejte v Digitální knihovně Národní knihovny ČR v systému Kramerius 5.</h5>

<p>
  Digitální knihovna obsahuje několik milionů digitalizovaných stran monografií a periodik ze sbírek Národní knihovny ČR, které byly digitalizovány v rámci projektu Národní digitální knihovny. Dokumenty jsou zpřístupňovány v systému Kramerius 5.
</p>

<p>
  Součástí digitální knihovny jsou i dokumenty digitalizované v rámci předchozích projektů zpřístupňované v nižší verzi <a href="http://kramerius.nkp.cz" target="_blank">Kramerius 3</a>, který již není dále rozvíjen. Uživatelé jej však mohou i nadále využívat.
</p>

<p>
  Pro zpřístupnění digitalizovaných dokumentů je využit systém Kramerius, verze 5. V Národní knihovně ČR se jedná o pilotní provoz této aplikace. S přechodem na vyšší verzi systému Kramerius bylo nutno zajistit přesun obsahu Krameria 3 do Krameria 5. Vzhledem k velkému objemu dat (Kramerius 3 obsahuje více než 8,7 miliónů digitalizovaných stran), změně technologií a vývoji standardů není proces migrace dat z Krameria 3 do Krameria 5 dosud ukončen. Oba systémy jsou propojeny společným rozhraním umožňujícím vyhledávání v obou databázích současně. Společné rozhraní umožňuje jak fulltextové vyhledávání, tak vyhledávání pomocí vybraných metadat.
  Dokumenty jsou postupně propojovány s elektronickým katalogem <a href="http://aleph.nkp.cz/F/?func=file&amp;file_name=find-b&amp;local_base=nkck&amp;CON_LNG=CZE" target="_blank">Národní knihovny ČR</a>.
</p>

<p>
  Obsah digitální knihovny je možné prohledávat i na internetu.
</p>

<p>
  O novinkách Digitální knihovny NK ČR se můžete informovat i na <a href="https://www.facebook.com/DigitalniKnihovnaNKCR/?ref=aymt_homepage_panel" target="_blank">našich facebookových stránkách</a>.
</p>

<p>
  Plný přístup k digitalizovaným dokumentům, u nichž podle autorského zákona ještě nevypršela majetková práva, je registrovaným uživatelům k dispozici na speciálních počítačích Národní knihovny ČR.
</p>

<p>
  Své podněty, připomínky a dotazy můžete vyjádřit <a href="https://www.nkp.cz/sluzby/formulare/formular-pro-kramerius6" target="_blank">zde</a> nebo prostřednictvím e-mailu <a href="mailto:kramerius5@nkp.cz">kramerius5@nkp.cz</a>.
</p>
